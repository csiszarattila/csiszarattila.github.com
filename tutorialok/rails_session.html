<!DOCTYPE html>
<head>
  <title>csiszarattila.com</title>
  <meta content='text/html;charset=utf8' http-equiv='Content-Type'>
  <meta content='Csiszár Attila' name='author'>
  <meta content='Ruby, Ruby on Rails, Csiszár, Csiszár Attila' name='keywords'>
  <meta content='webprogramozás, webfejlesztés, Ruby, Csiszár, Csiszár Attila' lang='hu' name='keywords'>
  <meta content='Csiszár Attila (webprogramozó) személyes oldala. Webprogramozási leírások, tapasztalatok főként Ruby nyelven.' name='description'>
  <link href='/stylesheets/style.css' media='screen' rel='stylesheet' type='text/css'>
  <link href='/stylesheets/tomayko.css' media='screen' rel='stylesheet' type='text/css'>
</head>
<body id='tutorial'>
  <h1 id='title'>
    <a href='/'>csiszarattila.com</a>
    /
    <a href='/rubysztan/'>Rubysztán</a>
  </h1>
  <div id='container'>
    <h1>A Rails munkamenet kezelése</h1>
    <p>Ebben a cikkben igyekszem összefoglalni a Rails munkamenet kezelési megoldásának alapjait: hogyan működik, miként használhatjuk azt. Ha nem ismernéd pontosan mi az a munkamenet-kezelés és miért van rá szükségünk webalkalmazások fejlesztésekor a cikk elején összefoglaltam. Ha ezekkel tisztában vagy nyugodtan ugorj a <a href="#rails">Rails specifikus részekhez</a>.</p>
    <h2>Mi az a munkamenet-kezelés?</h2>
    <em>„Amikor egy asztali (desktop) alkalmazással dolgozunk, megnyitjuk, változtatunk valamit, majd bezárjuk. A számítógép tudja, hogy ki végzi a műveletet. Tudja, amikor elindítjuk az alkalmazást, és amikor bezárjuk. De az interneten ez nem így van. A webszerver nem tudja, hogy kik vagyunk és mit csinálunk, mert a HTTP protokoll nem tartja meg a kérések közt az állapotát.</em>
    <a href='http://nagygusztav.hu/?q=web_programozas_i_jegyzet_0_7_verzio'>Nagy Gusztáv: Web programozás jegyzet 0.7 - 8.2.6. fejezet, 171 .oldal</a>
    <p>A HTTP protokollt állapotátmeneti protokollnak is nevezzük, mivel nem képes a kérések között egyértelmű kapcsolatot teremteni. A HTTP protokoll szabványa ezt nem írja elő, viszont sok esetben szükségünk van rá: ha egyértelműen meg tudnánk állapítani hogy ki intézte a HTTP kérést megtudnánk mondani, hogy korábban milyen műveleteket végzett(pl. egy webáruháznál milyen termékeket helyezett egy kosárba) vagy, hogy jogosult-e a művelet elvégzésére. Ennek leküzdésére az idők folyamán többféle megoldást is kitaláltak, amelyeket egységesen munkamenet kezelésként definiálunk.</p>
    <h2>Milyen munkamenet-kezelési megoldások vannak?</h2>
    <p>A munkamenet-kezelések többsége valamilyen egyedi azonosító előállítására és továbbítására épül. Amikor a felhasználó belép vagy elindítja az alkalmazásunkat egy - annak lejáratáig mindenképp - egyedi azonosítót kap, amelyet valahogy a válaszokkal el kell küldenünk és minden kéréssel meg kell kapnunk.</p>
    <h3>Mutasd az URL-ed, megmondom ki vagy!</h3>
    <p>Ennek a legegyszerűbb megoldása, ha a kérések URL-jében helyezzük el ezt az azonosítót. Mivel a felhasználó leggyakrabban linkeken keresztül kommunikál az alkalmazásunkkal gyakran találkozhatunk (korábban mindenképp) ilyen URL-kel:</p>
    <pre>http://szupertitkos-alkalamazas.com/index.php?PHPSESSID=04934454521c14300dd2faaa99deff</pre>
    <p>Ahol nyilvánvalóan az alkalmazás feladata, hogy az URL-t feldolgozva értelmezze azt, az előállított HTML válaszokban pedig a megfelelő azonosítókat elhelyezze a linkekben.</p>
    <p>Ez a megoldás viszont több szempontból sem szerencsés. Egyrészt nem túl felhasználóbarát: zavaró, adott esetben túl hosszú URL-eket eredményez, amelyek ráadásul nem könyvjelzőzhetőek. Másrészt könnyebben kivannak téve rossz indulatú támadások célpontjának, tehát nem túl biztonságosak.</p>
    <em>Arról nem is beszélve, hogy a felhasználó akár tudtán kívül is biztonságos vagy személyes információkat adhat át - akár ismerősének is - azzal, hogy a teljes URL-t elküldi neki, az ismerős pedig megnyitva azt belép az ő munkamenetébe. Ezért az egyedi azonosítót érdemesebb más módszerekkel átadni két kérés között.</em>
    <p>Az is nyilvánvaló, hogy ez a probléma csak a GET metódusú kéréseket érinti, ha POSTtal küldjük el a munkamenet-azonosítót akkor az nem fog megjelenni az URL-ekben.</p>
    <p>A felhasználó böngészője viszont POST-olt adatokat csak űrlapelemekkel küldhet az alkalmazásunk számára úgy, hogy egy submit tipusú gombra kattint előtte - ekkor nyilvánvalóan célszerűbb a munkamenet-azonosítót rejtett űrlapelemként átadni a kérésekkel. De ez a tény nyilvánvalóan csak akkor segít, ha a felhasználónak egyébként is valamilyen űrlapot kell kitöltenie, máskülönben minden linkünket gomb elemre kellene cserélnünk, amit körbefogunk, egy a linkre mutató form elemmel.</p>
    <p>De ne aggódjunk, létezik egy ennél sokkal jobb, transzparens megoldás.</p>
    <h3>Süssünk sütit!</h3>
    <p>A böngészők többsége ma már kivétel nélkül támogatja a <a href="http://tools.ietf.org/html/rfc2965">sütiket (cookies)</a>, amelyek lehetővé teszik, hogy információt helyezzünk el a látogatónál, majd azt a következő kéréssel visszakapjuk.</p>
    <p>Sütiket egyszerűen a HTTP válaszokkal küldhetünk a látogatónak. Például egy ilyen válasz fejléce a következőképpen nézhetne ki:</p>
    <pre>HTTP/1.1 200 OK&#x000A;Set-Cookie: azonositod=abcdef12345&#x000A;</pre>
    <p>Amikor a felhasználó böngészője értelmezi a HTTP válasz fejlécét és sütit talál benne eltárolja azt, semmi mást nem csinál vele.</p>
    <em>Sokan vélik veszélyesnek a sütik használatát és blokkolják, de ez teljesen felesleges, mivel a szabvány pontosan előírja, hogy a böngészőknek csak tárolniuk kell azokat, majd a következő kérésekkel visszaadniuk a szervernek, nem kötelesek futtatni, így kártékony kódok elhelyezése is haszontalan bennük.</em>
    <p>A fentebb eltárolt sütit ekkor a böngésző visszaküldi a következő kérésével - összeveti, hogy a kért címhez tartozik-e eltárolt süti:</p>
    <pre>GET / HTTP/1.1&#x000A;Cookie: azonositod=abcdef12345&#x000A;</pre>
    <p>A szerverünk számára mindez még ugyanúgy nem jelent semmilyen plusz információt, a mi dolgunk, hogy a süti adataiból valahogy munkamenetet varázsoljunk.</p>
    <p>Ugyanakkor, mint láthattuk a sütik használatával két megoldás közül is válaszhatunk:</p>
    <ul>
      <li>
        <p>egyrészt akár elküldhetjük a teljes munkamenetet is, az összes adatával együtt. Nyilván ekkor érdemes figyelembe venni, hogy bizalmas adatokat csak kódolt formában továbbítsunk! Egyrészt a HTTP forgalmat bármikor lehallgathatják, így bizalmas információkhoz juthatnak hozzá illetéktelenek, ugyanakkor a sütik tartalmát a felhasználó is bármikor megtekintheti.</p>
        <em>Sokszor veszélytelennek tűnő információk is okozhatnak gondokat például, ha egy webáruház kosárát szintén sütikben tároljuk egy leleményes felhasználó akár bele is piszkálhat a rendelési- végösszegbe elég komoly galibákat okozva.</em>
      </li>
      <li>másrészt - és ez a leggyakoribb - a fentebb már említett módon egy munkamenetet-azonosítót rendelünk a HTTP kéréshez, amit visszajuttatunk a neki szóló válaszunkkal. Ehhez a munkamenet-azonosítóhoz a szerveren adott erőforrások - adatok - fognak tartozni.</li>
    </ul>
    <p>Mindkét megoldás rendelkezik előnyökkel és hátrányokkal, ezeket a Rails munkamenetkezelésének jellemzésekor bővebben is látni fogjuk.</p>
    <a name='rails'></a>
    <h2>A Rails munkamenet-kezelése</h2>
    <p>A cikk első részében láthattuk, hogyan tudunk az állapotmentes HTTP protokollból azonosítható munkameneteket létrehozni. Mielőtt mélyebbre néznénk, hogy a Rails keretrendszer ezeket hogyan alkalmazza, érdemes a felszínen maradni és megnézni, hogyan rejti el mindezt a szemünk elől.</p>
    <h3>Csacsog a felszín, hallgat a mély</h3>
    <p>A Rails sok más keretrendszerhez hasonlóan egy központosított változót használ adatok elhelyezésére illetve kivételére a munkamenetek között. A <strong>session</strong> nevű hash tölti be ezt a szerepet - a PHP-ben például hasonló a $_SESSION nevű szuperglobális változó.</p>
    <p>A session változót a hasheknek megfelelően tudjuk használni, így:</p>
    <ul>
      <li>
        Adat elhelyezése
        <pre>session[:user_id] = user.id</pre>
      </li>
      <li>
        Adat lekérdezése
        <pre>user_id = session[:user_id]</pre>
      </li>
      <li>
        Adat Törlése
        <pre>session[:user_id] = nil</pre>
      </li>
    </ul>
    <p>Mindösszesen ennyit elegendő tudnunk, ha munkameneteket akarunk kezelni a Rails keretrendszerrel. Az ugyanis minden mást elintéz helyettünk, az alapértelmezett beállítások pedig megfelelnek a hatékony/biztonságos szűrőnek.</p>
    <h3>A Rails alapértelmezett beállításai</h3>
    <p>Mielőtt mélyebbre ásnánk a Rails munkamenet-kezelési beállításaiban érdemes tudnunk, hogy az teljes egészében a Ruby CGI moduljának Session osztályára épül.</p>
    <p>A Rails alapértelmezettként - a 2.0-ás verzió óta - a munkamenetek-tartalmát sütiken keresztül továbbítja, így a szerver helyett a felhasználó böngészője tárolja az adatokat, azok a sütikben vándorolnak a kérések között.</p>
    <p>Egy Rails alkalmazás HTTP válasza ez esetben a következőképpen nézhet ki, ha némi adatot helyezünk el a munkamenetben:</p>
    <pre>HTTP/1.1 200 OK&#x000A;Set-Cookie: _testapp_session=BAh7CDoMY3NyZl9pZCIlMmEyMzA5YmRjZmRiMjU4M2RkYzkxOWVhYm&#x000A;  Y2ZGFj%0AMjE6DHVzZXJfaWQiBzIyIgpmbGFzaElDOidBY3Rpb25Db250cm9sbGVyOjpG%0AbGFzaDo6Rmxhc2h&#x000A;  IYXNoewAGOgpAdXNlZHsA--5c40d34a7d2c084988efba2ba5fdfc17ed6f9244; path=/&#x000A;</pre>
    <p>Mint látható a munkamenetek biztonsági szempontból erősen titkosítva vannak. Vedd észre, hogy a karaktersorozat tartalmaz két elválasztó karaktert(--), az ez után álló karakterlánc a munkamenet-adatainak a hash összege, amit az alkalmazáshoz tartozó egyedi kulccsal képez. Ezt a <strong>config/environment.rb</strong> fájlban találjuk meg:</p>
    <pre>...&#x000A;# Your secret key for verifying cookie session data integrity.&#x000A;# If you change this key, all old sessions will become invalid!&#x000A;# Make sure the secret is at least 30 characters and all random, &#x000A;# no regular words or you'll be exposed to dictionary attacks.&#x000A;config.action_controller.session = {&#x000A;  :session_key => '_webshop_session',&#x000A;  :secret      => 'bba3ecbb125287724a7ed4107b5d467a653b85fc5a672b104f9237e00943c5658b169e3df97aaf322fe2bdb81a8b48fca27299c936232d0c1dfb4581bb965bee'&#x000A;}&#x000A;...&#x000A;</pre>
    <em>Ha szeretnénk megváltoztatni az alkalmazáshoz tartozó egyedi kulcsot, generálhatunk egyet a <strong>rake secret</strong> parancs segítségével.</em>
    <p>A sütik titkosítása egy szintig elegendő biztonságot nyújt: a felhasználók nem tudják értelmezni, a munkamenetek feltörése és átírása a titkosítás erőssége miatt pedig szinte lehetetlen. Ugyanakkor nyilvánvaló hátrányokkal is rendelkezik: ha az alkalmazásban olyan változtatásokat végzünk, amelyek érintik a munkameneteket is, a felhasználóknál lévő elavult tartalmak miatt könnyen érvénytelen adatokat kaphatunk vissza, és a korábbiakat csak különböző trükkök bevetésével tudjuk megváltoztatni. Ráadásul a böngészők többsége mindösszesen 4KiByteban maximalizálja a sütikben tárolt adatok méretét, amit a CookieStore megoldás is korlátozásként alkalmaz.</p>
    <em>A sütik idevágó szabványa (RFC2965) egyébiránt ajánlásként 20 db, egyenként minimum 4KiB-os sütit fogalmaz meg domainenként a böngészők számára.</em>
    <p>Nem kell azonban rögtön keresztet vetnünk, a Rails ugyanis biztosít számunkra többféle módot is a munkamenetek tartalmának tárolásához.</p>
    <h3>Munkamenet tárolási módok</h3>
    <p>Az nyilvánvaló, hogy ha a munkameneteket nem a felhasználók, hanem a szerver oldalán szeretnénk tárolni akkor három lehetőségünk adódik:</p>
    <ul>
      <li>Tárolhatjuk adatbázisban</li>
      <li>Fájlokban</li>
      <li>A memóriában</li>
    </ul>
    <em>A három lehetőség közül nyilvánvalóan a memóriában való tárolás lesz a leggyorsabb - nincs felesleges I/O írás illetve olvasás.</em>
    <p>A Railsben - legjobb tudomásom szerint - hat tárolási mód közül választhatunk. Ezek felét a Ruby CGI moduljának Session osztálya biztosítja a számunkra, úgymint:</p>
    <dl>
      <dh>FileStore</dh>
      <dd>A munkamenet-adatok szövegként való tárolását jelenti - a HTTP fejlécben formázottnak megfelelően tárolódnak.</dd>
      <dh>PStore</dh>
      <dd>Szintén fájlban való tárolást jelent, de bináris formában. Így lehetőségünk van objektumok, állapot alapú lementésére is (ha jól tudom ezt nevezik marshalling-nak).</dd>
      <dh>Memory Store</dh>
      <dd>Mint a neve is mutatja a munkamenetek adatai teljes egészében a memóriában tárolódnak el.</dd>
    </dl>
    <p>A munkamenet-kezelés pontos működésről részletes információkhoz juthatunk, ha végigtanulmányozzuk a <a href="http://www.ruby-doc.org/stdlib/libdoc/cgi/rdoc/classes/CGI/Session.html">CGI modul Session osztályát</a>.</p>
    <p>A Rails három saját tárolási formával egészíti ki ezeket:</p>
    <dh>CookieStore</dh>
    <dd>A fentebb már említett, teljes egészében a sütikben való adattárolást jelenti.</dd>
    <dh>DRbStore</dh>
    <dd>Az ActionPack modul definiálja, gyors és ideális több processz között megosztandó adatok tárolására.</dd>
    <dh>ActiveRecordStore</dh>
    <dd>Adatbázisban való tárolást jelent. Ennek segítségével az ActiveRecord-os modelljeinkhez hasonlóan fognak a munkamenet-adatok kezelődni - számunkra ez teljesen transzparens lesz, hiszen a munkamenet-adatokat a fentieknek megfelelően továbbra is a <strong>session hash</strong>-el érhetjük el.</dd>
    <p>
      <em>A CGI module Session osztálya ugyanakkor lehetővé teszi, hogy saját tárolási módokat is létrehozzunk.</em>
    </p>
    <p>A munkamenet-tárolási módok mindegyike nyilvánvalóan rendelkezik <a href="http://scott.elitists.net/sessions.html">előnyökkel és hátrányokkal</a>, közülük most az adatbázisban való tárolást szeretném kiemelni.</p>
    <h3>ActiveRecordStore</h3>
    <p>Ennek a tárolási módnak a használatához először létre kell hoznunk a munkamenet-adatok tárolására szolgáló táblát: a <em>db:sessions:create rake taszk</em> elvégzi helyettünk a szükséges séma előállítását, így csak futtatnunk kell a migrációt.</p>
    <pre>rake db:sessions:create&#x000A;rake db:migrate&#x000A;</pre>
    <p>A létrejövő táblázat egy nagyon egyszerű struktúrával rendelkezik:</p>
    <pre>create_table "sessions", :force => true do |t|&#x000A;  t.string   "session_id", :default => "", :null => false&#x000A;  t.text     "data"&#x000A;  t.datetime "created_at"&#x000A;  t.datetime "updated_at"&#x000A;end&#x000A;</pre>
    <p>A táblázat létrehozása után meg kell adnunk, hogy a keretrendszer az adatbázison keresztül kezelje a munkameneteket: a környezetünk konfigurációjában ( hogy az összesre érvényes legyen a <strong>config/enviroment.rb</strong> fájlban) a <strong>config.action_controller.session_store </strong> beállításnál az <em>:active_record_store</em> paramétert kell megadnunk:</p>
    <pre># Use the database for sessions instead of the cookie-based default,&#x000A;# which shouldn't be used to store highly confidential information&#x000A;# (create the session table with "rake db:sessions:create")&#x000A;config.action_controller.session_store = :active_record_store&#x000A;</pre>
    <p>A szerverünk újraindítása után a sütikben már csak a munkamenetekhez rendelt azonosítók fognak utazni: ennek a segítségével fogja a keretrendszer a munkamenethez tartozó adatokat előszedni az adatbázisból. Ha törölni szeretnénk minden korábbi munkamenet adatát az adatbázisból futtassuk a <strong>db:session:clear</strong> rake taszkot.</p>
    <h3>Az ActionController::InvalidAuthenticityToken kivétel feloldása</h3>
    <p>Közvetlenül az adatbázisos munkamenet tárolásra való átállás után botlottam a fenti kivételbe. Az elsőre érthetetlennek tűnő probléma <a href="http://kl93.blogspot.com/2008/04/actioncontrollerinvalidauthenticitytoke.html">gyorsan orvosolható</a>: az <strong>app/controllers/application.rb</strong> fájlban vegyük ki a komment jelet a protect_from_forgery metódus után álló secret szimbólum<span class="signal">1</span> elől.</p>
    <pre>...
    # See ActionController::RequestForgeryProtection for details
    # Uncomment the :secret if you're not using the cookie session store
    
    protect_from_forgery  <span class="signal">1</span>:secret => 'f62528d702c4231e586e9d688f824a8e'
    ...</pre>
    <p>A Rails ugyanis az ActiveRecordos munkamenet kezelésre való átállás után minden űrlapban elhelyez egy titkosított kódszót(Authenticity Token) rejtett űrlapmezőként, majd a kérések fogadásakor ellenőrzi azokat, ezzel megelőzve, hogy - a GET metódusos kérések kivételével - kéréseket lehessen küldeni az alkalmazáson kívülről is mintegy védekezésképp a CSRF (Cross-Site Request Forgery) támadások ellen. Ha konkrétabban is érdekel a probléma és magának a támadásnak a leírása az <a href="http://api.rubyonrails.org/classes/ActionController/RequestForgeryProtection/ClassMethods.html">API ide vágó részét</a> érdemes elolvasni.</p>
    <h2>Mit tegyünk, ha tiltottak a sütik</h2>
    <p>Mint láthattuk a Rails munkamenet-kezelése a sütikre épül azonban ha a felhasználó böngészőjében a sütik-kezelése tiltva van ez nem működőképes megoldás. A keretrendszer ekkor az űrlapokban automatikusan minden válasszal generál egy rejtett form elemet is, amely így visszaküldheti a munkamenet-azonosítót vagy a munkamenet-adatokat a következő kéréssel a szervernek - a CGI modul valójában automatikusan elvégzi ezt a műveletet helyettünk. Ugyanakkor ez csak az űrlappal elküldött kéréseket érinti, ha URL-ben paraméterként szeretnénk továbbítani a munkamenet-azonosítót arról magunknak kell gondoskodnunk.</p>
    <h2>Flash hash - a Rails egy speciális munkamenet eljárása</h2>
    <p>Szorosan a Rails munkameneteihez tartozik a flash hash használata. Bizonyos esetekben ugyanis szükségünk van arra, hogy üzeneteket tudjunk átadni két átirányított esemény között, például hogy hibaüzeneteket vagy információkat közöljünk a felhasználóval.</p>
    <p>Azonban mivel minden átirányítás során a Rails új vezérlő objektumokat hoz létre és így az előzőleg létrehozott példányváltozók elvesznek, ezeket kénytelenek vagyunk a munkamenetben elhelyezni, majd minden lehíváskor törölni az eredeti üzenetet. A Rails ezt a folyamatot teszi automatikussá(szükségtelenné) a flash hash használatával.</p>
    <p>A flash változót ugyanúgy használhatjuk, mint a session változót, azzal a különbséggel, hogy a benne tárolt adat mindösszesen egy válaszig őrzi meg tartalmát, utána automatikusan törlődik.</p>
    <p>A flash rendelkezik továbbá két segéd metódussal: flash#new[] és flash#keep(). Az előbbi a flash tartalmát csak az éppen futó eseményig tárolja el, nem adja át azt egy következőnek a munkamenetben. Míg utóbbi megőrzi a már létező flash tartalmat a következő  átirányításig is.</p>
    <h2>További olvasnivalók</h2>
    <p>
      <a href='http://wiki.rubyonrails.com/rails/pages/sessions'>A Rails Wiki bejegyzése a munkamenetekről</a>
    </p>
    <p>
      <a href='http://github.com/rails/rails/tree/master/actionpack/lib/action_controller/session/cookie_store.rb'>A CookieStore megvalósítása</a>
    </p>
    <p></p>
    <a href='http://www.rorsecurity.info/2007/11/20/rails-20-cookies/'>Biztonsági kockázatok a CookieStore-al kapcsolatban.</a>
    <p>
      <a href='http://www.quarkruby.com/2007/10/21/sessions-and-cookies-in-ruby-on-rails'>Főként linkekkelt teletűzdelt, de hasznos összefoglaló a Rails munkameneteiről.</a>
    </p>
    <p>
      <a href='http://scott.elitists.net/sessions.html'>Kicsit régi cikk, de teljesítménytesztekkel mutatja be a tárolási módokat</a>
    </p>
    <div id='legal-notes'>
      <a href='http://creativecommons.org/licenses/by-nc-sa/2.5/'>&copy;2008-2010 Csiszár Attila</a>
    </div>
  </div>
  <script type="text/javascript">
  var gaJsHost = (("https:" == document.location.protocol) ? "https://ssl." : "http://www.");
  document.write(unescape("%3Cscript src='" + gaJsHost + "google-analytics.com/ga.js' type='text/javascript'%3E%3C/script%3E"));
  </script>
  <script type="text/javascript">
  try {
  var pageTracker = _gat._getTracker("UA-1524576-2");
  pageTracker._trackPageview();
  } catch(err) {}</script>
</body>
